Moja cesta vývojom aplikácie 📱

Pri vývoji aplikácie som sa cítil ako na horskej dráhe. Keď som obdržal zadanie, pocítil som adrenalín, pretože som zistil, že s niektorými aspektmi som sa ešte nestretol. Zobral som to však ako výzvu a snažil sa začať čím skôr. Neskôr som si uvedomil, že to nebol úplne najlepší prístup. Hneď na druhý deň som sa pustil do zadania a hľadal dokumentáciu, aby som správne nastavil vývojové prostredie. 
KMP, Koin, Ktor a SQLDelight boli pre mňa úplne nové technológie, ktoré mi zabrali viac času, než som očakával. Až neskôr som objavil, že na stránke KMP je dostupná dokumentácia s návodmi, ktoré zahŕňajú práve Koin, Ktor a SQLDelight. Toto bolo pre mňa veľkým poučením do budúcnosti, pretože keby som na začiatku venoval viac času vyhľadaniu správnej dokumentácie, mohol by som získať viac času na samotný vývoj.

Na druhej strane som mal aj svetlejšie chvíle, keď sa mi podarilo úspešne realizovať niečo v aplikácii. Vtedy som mal radosť z toho, čo ma motivovalo pokračovať ďalej. Od začiatku som sa snažil pokryť čo najviac požiadaviek a hoci sa mi nie všetky podarili, získal som základy v nástrojoch ako Koin, Ktor a SQLDelight, ktoré som predtým nepoznal. Cítim, že mi ešte chýba kus znalostí, ale vďaka tomuto projektu som sa posunul o malý krok dopredu.
